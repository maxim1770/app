### Источник: [Сборник слов и житий, Вторая четверть XVI в.][sbornik_slov_i_zhitiy_a_sia_kniga_otecheskaa_prepodobnyh_otec_velikih_pustynnozhitel]

*Глава 17*  
Слово Иоанна Златаустаго. Како въстати в нощи на молитву. Господи Благослови Отче.

Не того деля бо есть брате нощь сотворена, да присно спимъ, и поразньствуемъ.  
Смотри како ти востають полунощи рукоделници, рата иже, купци.  
**Да и вы вси востанете внощь коиждо васъ, и первее всех делъ Молитву къ Богу створите и.**
**Да и милость Свою подасть вы.**

А егда ложася спати, то не погреши ни единоя же нощи не покланявся, но елико могя и по силе.  
**Тем покланяниемъ побежает человекъ диавола, и тем избываетъ греховъ, иже согрешилъ томъ дни.**

Тогда нощию и умъ ти есть легуяи (легче?) к Богу, и могуть тя на покаяние обратити нощныа молитвы.   
**Паче ти дневных молебъ, нощных послушаетъ Богъ**

Встани в нощь и приклони колени, и припади к Богу моляся,  
**и паче ти дневных молебъ приклонить ухо свое Господь, в нощныа молбы.**

**Глаголю вы братие и сестры востанемъ нощию молитися Богу о гресех наших, исповедатися Ему.**  
**Тогда бо внощь ни тщааслава мутить ума, како мутити хощеть, а всем спящим, не зазряху никому же, ни зьятъ бо никто ни
пакостить.**  
**Како бо может быти такова молва вь день, а уму видящю много мятежь, и помыслы имеющу многы.**  
**Аще и велми ся крепишь в день, но не можеши таковыхъ молитвы принести кь Богу.**

**Глаголю убо вам, встанемъ убо нощию, аще ли не полунощи а к свету, нощь бо на двое разлучена есть, и телу на покои, и
души на спасение.**

**Встани убо в нощь и молися Богу, припади воздыхаа о гресех, аще бо и милостыня творимъ, а сами ленимся молитися, то
не можемъ спастися. Богу нашему.**


[sbornik_slov_i_zhitiy_a_sia_kniga_otecheskaa_prepodobnyh_otec_velikih_pustynnozhitel]: ../books/neb/from_rsl/sbornik_slov_i_zhitiy_a_sia_kniga_otecheskaa_prepodobnyh_otec_velikih_pustynnozhitel.md